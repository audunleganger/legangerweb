{
    "id": "en-ballade-om-magnus-falsen",
    "title": "En ballade om Magnus Falsen",
    "author": "Georg Apenes",
    "melody": "Lykkeliten, Frimann Dahl Clasen",
    "event": "Blindernrevyen 1967 ”Sludd i luften”",
    "year": 1967,
    "lyrics": [
        [
            "Da Magnus Falsen kom til verden, ",
            "da var vårt Norge så som så.",
            "Det var rent ille med velferden; ",
            "det er så rart å tenke på.",
            "Og som et folk av husmannsbønder, ",
            "vi saknet verdens gods og gull:",
            "For helt utrolig lave lønner ",
            "lå vi og grov i Norges muld."
        ],
        [
            "Da Magnus Falsen kom på skolen, ",
            "så ble han lært et fremmed språk.",
            "Han levet lenge før parolen: ",
            "– ”Vekk med hver rest av danske-åk!”",
            "Og uten lærebok-normaler ",
            "(- ja, bare tro det den som vil)",
            "skrev han en Grunnlov, og holdt taler. ",
            "D’er jamen rart han fikk det til."
        ],
        [
            "Tenk, i det attende århundre ",
            "slo man sin neste ihjel per hånd.",
            "Slik nøysomhet må man beundre; ",
            "hva ante de om megatonn?"
        ],
        [
            "Med strutsefjær og røde kapper ",
            "dro man i krig i all slags vær.",
            "De kunne ikke trykke knapper, ",
            "man led visst svært som militær."
        ],
        [
            "Akk, i rokokkotids-idyllen, ",
            "led Norges åndsliv av sensur.",
            "Kun Goethe’s «Werther» sto i hyllen ",
            "som Falsens håndbok i amour.",
            "Vår sympati er med fru Falsen; ",
            "hun skulle levet nå til dags.",
            "Hun hadde falt Bjerkmann om halsen, ",
            "om Magnus lest’ et kurs fra Pax."
        ],
        [
            "Men nå er Magnus Falsen borte, ",
            "og det er trist å tenke på.",
            "Tenk på hvor godt han kunne gjort det ",
            "om bar’ han hadde levet nå!",
            "Men han er altså død, dessverre, ",
            "det kunne vi ha gjort no’ med.",
            "For slik en høyst kapabel herre ",
            "vil bli av dem man fryser ned."
        ],
        [
            "Befridd fra timelige plager -  ",
            "vår hederskronte Grunnlovs-far",
            "sku’ fått losjii på fryselager ",
            "og så fikk hele Norge svar"
        ],
        [
            "hver gang de lærde sukker oppgitt ",
            "og Grunnlovstolkning gjør dem trett.",
            "Man kunne bare tint ham opp litt ",
            "og hørt om Fleischer kan ha rett!"
        ]
    ],
    "comments": [
        "”En ballade om Magnus Falsen”,med antydning av hvorledes han, om han hadde levet i dag, ville kunne bevares for morgendagens Norge. Verkets intensjon er å påpeke det utilstrekkelige i at han bare lever i våre sinn.",
        "Christian Magnus Falsen (1782 - 1830) ledende politiker blant Eidsvoldsmennene våren 1814.",
        "Carl August Fleischer (1936- ),professor i rettsvitenskap ved  UiO 1969 - 2006, lærebokforfatter, først kjent fra forhandlingene om fordelingen av kontinentalsokkelen i Nordsjøen 1963-67."
    ],
    "start_page": 70,
    "end_page": 72
}