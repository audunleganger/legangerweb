{
    "id": "pygmeenes-klagesang",
    "title": "Pygméenes klagesang",
    "author": "Jac. Lindboe",
    "melody": "Vi ere en nasjon vi med, Johan Selmer",
    "event": "Blindernrevyen 1939 “Vi er på trappene”",
    "year": 1939,
    "lyrics": [
        [
            "Vi bor på Blindernhjemmet med, vi små, en alen lange,",
            "og da vi flyttet hit i høst fra far og mor så bange,",
            "vi tenkte at her blir det godt, her skal vi få det prima,",
            "her skal vi dyrke studiet vårt i Hjemmets sunde klima."
        ],
        [
            "Men da vi først var kommet hit, det ble’kke stort av hyggen.",
            "Vi går som sorte får omkring, oss alle vender ryggen.",
            "Og går vi i kontoret inn, man med et blikk oss jager,",
            "kun på vår egen hybel er det ingen som oss plager."
        ],
        [
            "Om morg’nen blir avisene delt ut ved alle border,",
            "en Aftenpost’, en Tidens Tegn, de eldre til sig klorer,",
            "mens vi, vi venter på vår tur, av håp og spenning ladet,",
            "for så til slutt å få vår del: det siste Radiobladet."
        ],
        [
            "Ved midda’n får de eldste først, og alt det beste eter,",
            "så når til slutt oss maten når, det finnes kun poteter.",
            "Og når vi så vår kaffe vil i peisestuen nyde,",
            "ved alle bord vi ser kun fjes, hvor vi forakt kan tyde."
        ],
        [
            "SIik går vårt gledesløse liv dag efter dag på Hjemmet.",
            "Vi leser vår filosofi, mens vi blir grå og gremmet.",
            "Men når vi dog tross alt her blir, og ei på Hjemmet slutter,",
            "det skyldes at vi vet vi blir med tiden eldre gutter."
        ]
    ],
    "comments": [],
    "start_page": 16,
    "end_page": 16
}