{
    "id": "taper-idyll-kongen-og-hippien",
    "title": "Taper-idyll (kongen og hippien)",
    "author": "Pjokken Eide",
    "melody": "Tellef Kvifte",
    "event": "Blindernrevyen 1971 ”Hairlig”",
    "year": 1971,
    "lyrics": [
        [
            "K: Jeg går en tur i parken min, som ligger rundt mitt slott.",
            "H: Jeg tar en tur i parken med en groovy pipe pot.",
            "K: Kontakten med naturen er en ekte men’skerett.",
            "H: Gud sign vår konge god som gir oss denne freda plett.",
            "Begge: For her har vi gått sammen i mange, mange år.",
            "    Vi møtes hist ved stammen både sommer, høst og vår.",
            "    Og det har vi til felles; vi har ingenting å si.",
            "    Når tapte slag skal telles - ja da først teller vi."
        ],
        [
            "H: Her har jeg funnet hjemmet mitt...",
            "K:                                                 ... og her er også mitt.",
            "H:  Husholdningen er enkel...",
            "K:                                        ...kan’ke si det samme, gitt.",
            "     Hver fredag har jeg statsråd, jeg og Borten prater dritt.",
            "H: Problemene i verden løser jeg imens med shit.",
            "B: Med det som vi har evnet -  er vi blitt kastet av.",
            "    Vi strekker ikke til, vi, -  ikk’ engang til nære krav.",
            "    Men har du fancy antrekk og sansen for natur ",
            "    er også du velkommen hit:  til tapernes kultur."
        ],
        [
            "H: Problemet mitt er hjemmet, - det er under all kritikk.",
            "K: Problemet mitt er at jeg ikke makter politikk.",
            "    Om lasten er forskjellig…",
            "H:                                  … så er summen dog konstant.",
            "K: For jeg er glad i portvin…",
            "H:                                      …mens jeg tenner på iblant."
        ],
        [
            "B: Så møtes vi i parken og nyter felles trøst, ",
            "    og prater litt om været - og ellers fast og løst.",
            "    Og slik går dag og måned og er et godt bevis",
            "    på vennskap mellom nordmenn på det klasseløse vis."
        ]
    ],
    "comments": [
        "Hippiebevegelsen startet i California i 1965 og spredte seg raskt til Europa.",
        "Med slagordet: ”Make love, not war”, protesterte hippiene mot forbruks-samfunnet, krig og borgerlige konvensjoner gjennom fargerik klesdrakt, langt hår, rockemusikk og omfattende bruk av narkotika. ",
        "De første hippiene slo seg ned i Slottsparken allerede i 1966, og fortsatte å bruke Slottsparken som møteplass frem til langt ut i 80-åra."
    ],
    "start_page": 78,
    "end_page": 79
}