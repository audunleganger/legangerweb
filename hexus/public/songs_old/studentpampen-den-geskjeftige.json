{
    "id": "studentpampen-den-geskjeftige",
    "title": "Studentpampen (den geskjeftige)",
    "author": "Georg Apenes",
    "melody": "Hans Flock",
    "event": "Blindernrevyen 1965 “Kom i orden”",
    "year": 1965,
    "lyrics": [
        [
            "Godaften, kjære venner, dere husker meg ",
            "igjen fra allmannamøtet i fjor?",
            "Jeg er hele fakultetets spesielle, gode venn",
            "som nyter alles tillit, og jeg tror ",
            "dere valgte klokt som valgte meg til tillitsmann:",
            "Jeg har tatt det svært alvorlig, og jeg tror jeg kan ",
            "forsikre om at deres interesser",
            "er ivaretatt med kløkt og med finesser. "
        ],
        [
            "D’er lunt i ‘Tingets konferanse-rom",
            "der kompetanser som jeg selv",
            "tar plass. Og de som gav meg mitt mandat",
            "ser i sin delegat: seg selv!",
            "Hver gang jeg skal votere",
            "for dere med flere",
            "da hører jeg min indre stemme si:",
            "«Vi har et sundt student-demokrati»  ",
            " ",
            "‘Beklager min kontakt med dere ikke er på topp;",
            "vervet tar dagen og natten - !",
            "om jeg skal kunne grei’å greie ut og greie opp"
        ],
        [
            "og delta i utbygningsdebatten.",
            "Og utrede og og innlede og fremme forslag om",
            "henstilling til innstilling om bistilling som"
        ],
        [
            "samskipnads-barnehavetante.",
            "Er det da virkelig rart det skranter?"
        ],
        [
            "Mot Ottosens og Trosviks tyranni",
            "og sparing fører vi en kamp.",
            "Betenk det, hvis du med et hovent blikk",
            "og negativ kritikk sier «pamp» .",
            "Ditt liv blir upåklag’lig",
            "og daglig mer behag’lig.",
            "Din sorg den har vi klart å bøte på;",
            "din velferd har vi daglig møte på!"
        ],
        [
            "På skolen var jeg selvsagt alltid klassens tillitsgutt",
            "og ble bestevenn med Rektor.",
            "Slik status får man bare ved å jobbe jevnt og trutt",
            "og ved aldri å ytre et frekt ord.",
            "Ved å holde munn - kun tale det som måtte til",
            "og være realistisk har jeg fått det til.",
            "Gjenvalg er lønnen for strevet;",
            "å være med i utvalg er å leve."
        ],
        [
            "Mitt mål det er å få en jobb en gang",
            "i et departement. Ja, vent!",
            "I Statens velsmurte byråkrati",
            "kan sikkert jeg få bli konsulent.",
            "D’er tonn med dokumenter",
            "som venter på talenter",
            "og ungt, erfarent, driftig personell",
            "med ubetinget tillit til seg selv!"
        ]
    ],
    "comments": [],
    "start_page": 68,
    "end_page": 69
}