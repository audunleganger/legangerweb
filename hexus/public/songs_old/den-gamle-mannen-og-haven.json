{
    "id": "den-gamle-mannen-og-haven",
    "title": "Den gamle mannen og haven",
    "author": "August “Augias” Mauritzen",
    "melody": "Klonkerud, Hans Alexander Hansen",
    "event": "Blindernrevyen 1958 “Skål m’Adam”",
    "year": 1958,
    "lyrics": [
        [
            "Når dagen gryr, og morgensolen smiler",
            "til trær og dyr på Blindernbakkens topp,",
            "når små studenter under dynen hviler,",
            "da by’ner slitet for en gammel kropp.",
            "I park og blomsterbed med greip og spade,",
            "med baktung ryggsekk gjennom Blindernvei –",
            "jeg bærer brev og kort og Morgenbladet –",
            "og ingen bærer det så tungt som jeg."
        ],
        [
            "Og når jeg gjennomvåt har gått og tråkka",
            "i timevis blant tunge pæretrær,",
            "så vekkes jeg med ett av middagsklokka",
            "som kaller sammen en vanvittig hær.",
            "Med smil i sjel lar jeg meg sjikanere,",
            "jeg ville fort bli både sår og hes",
            "hvis jeg sku’ drive på og presisere",
            "min spesial-kommando: «Gå og les!»"
        ],
        [
            "Når festen går, og bukkehornet gjaller",
            "og Blindern stiller i sin beste puss –",
            "da skrider jeg igjennom sal og haller",
            "i sko som skinner som et pikebluss.",
            "Hvem vet beskjed når vorspiel er i gjære?",
            "Hvem er lokalkjent på den brede vei?",
            "Hvor Bacchus bor, er gudagott å være –"
        ],
        [
            "og ingen værer ham så godt som jeg!"
        ],
        [
            "Ja – i mitt liv som slave for studenter",
            "har jeg adskillig visdom hatt igjen.",
            "Jeg har sett de som aldri så på jenter",
            "bli far til syv og åtte – smått om senn.",
            "Det er blitt mennesker av veterinærer,",
            "og samfunnsrefsere av fyllesvin,",
            "en pæretjuv ble søndagsskolelærer.",
            "Jeg har sett losjeformenn sette vin!"
        ],
        [
            "Men rarest er det likevel å tenke",
            "på all den yngel som til slutt ble stor.",
            "Hvem ventet vel at nåden skulle skjenke",
            "et doktorat til Jansen junior?",
            "Jeg har gitt pengelån til millionærer –",
            "jeg har sett Lindebrække drikke vann.",
            "Jeg har sett hedninger bli misjonærer.",
            "Og Ole Bergersen bli – stortingsmann!"
        ],
        [
            "Visa er lagt i munnen på vaktmester Just Johannesen,ansatt på ",
            "Bruket 1925-62. Halv Bukk 1938, Hel bukk 1952."
        ],
        [
            "Jan F. Jansen (Jan den andre), sønn av husfar Jan B.Jansen."
        ],
        [
            "Sjur Lindebrække (1909-98) stortingsmann 1945-53, formann i Høyre ",
            "1962-70."
        ],
        [
            "Ole Bergesen(1916-65), revysjef 1938 og 1939, stortingsmann(H) "
        ],
        [
            "1954-65."
        ]
    ],
    "comments": [],
    "start_page": 41,
    "end_page": 42
}